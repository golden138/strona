Dynamika

1. Masa, bezwładność oraz ciężar

Bezwładność to cecha ciał, która mówi, jak trudno jest zmienić ich ruch.
* Im większa masa - tym trudniej wprawić ciało w ruch lub je zatrzymać.
* Im mniejsza masa - tym łatwiej je rozpędzić lub zatrzymać.

! Przykład:
Wózek sklepowy pusty – łatwo ruszyć.
Wózek pełny zakupów – dużo trudniej ruszyć, bo ma większą masę.

! Co to jest ciężar?
Ciężar ciała to siła, z jaką Ziemia przyciąga dane ciało.
Nie należy mylić ciężaru z masą – masa to ilość materii w ciele, a ciężar to siła grawitacji działająca na to ciało. Masa nawet posiada inną jednostkę niż ciężar. Jednostka masy kilogram.

! Wzór na ciężar:
\[ F_g = m \cdot g \]
$ciezar_wzor.png?350$
gdzie:
##Oznaczenie	Co oznacza
F<sub>g</sub>	Ciężar ciała [ N ]
m	masa ciała [ kg ]
g	przyspieszenie [ m/s<sup>2</sup> ] lub [ N/kg ] wynosi około 9,81 m/s<sup>2</sup> na ziemi##

! Przykład obliczenia:
Jeśli masa ciała wynosi 2 kg, to:
\[ F_g = 2 kg \cdot 9.81 \frac{m}{s^2} =  19.62 \frac{kg \cdot m}{s^2} = 19.62 N \]
czyli ciężar tego ciała to około 19,6 N.

! Różnice między masą a ciężarem:

##Cecha	Masa	Ciężar
Symbol	m	F<sub>g</sub>
Jednostka	kg	N
Zależy od miejsca?	Nie	Tak (bo g jest inne na Ziemi, Księżycu itd.)
Co opisuje?	Ilość materii	Siłę przyciągania grawitacyjnego##

<hr>
& Zadanie 1.
Oblicz ciężar tabliczki czekolady o masie 20 dag. Wynik podaj w N. Przyjmij wartość g = 10N/kg. Zapisz obliczenia.

<hr>
& Zadanie 2.
Jaką wartość wskaże siłomierz, gdy zawieszony na nim przedmiot ma masę 0,7 kg?

<hr>
& Zadanie 3.
Jeden hipopotam waży tyle, co pięć tygrysów. Jeden tygrys waży tyle, co 5 wilków. Jeden wilk ma masę 60 kg. Oblicz siłę ciężkości działającą na hipopotama.

<hr>
& Zadanie 4.
Oblicz przyspieszenie jakie jest na Marsie i na Księżycu (Przekształć odpowiednio wzór na ciężar, aby wyznaczyć g). Przyspieszenie na Księżycu będzie się różnić o przyspieszenia na Marsie i na Ziemi. Na ilustracji podany jest ciężar jaki posiada człowiek. Przyjmij, że na ziemi przyspieszenie wynosi g = 10 m/s<sup>2</sup>.
$ciezar_inne.png?600$

<hr>
& Zadanie 5.
Oblicz masę ciała, którego ciężar na ziemi wynosi 13 kN. Pamiętaj o odpowiednich jednostkach.

2. Równoważenie sił i siły wypadkowe

! Co to jest siła?
  * Siła to oddziaływanie, które może zmienić ruch lub kształt ciała.
  * Siłę oznaczamy literą F.
  * Jednostka siły to niuton (N). Taką jednostkę możemy zapisać inaczej to jest:
\[ 1N = 1 \frac{kg \cdot m}{s^2} \]
##jednostka	znaczenie
N	siła jaką działa na obiekt (Niuton)
kg	masa ciała obiektu (kilo gramy)
s	czas (sekunda)
m	długość (metry)##

  * Siła ma kierunek, zwrot, wartość i punkt przyłożenia (czyli miejsce, gdzie działa).
$wektor.png?450$

! Równoważenie sił
  * Siły równoważą się, gdy działają na ciało tak, że siła wypadkowa = 0 N.
  * Wtedy ciało:
    * pozostaje w spoczynku, lub
    * porusza się ruchem jednostajnym prostoliniowym (czyli ze stałą prędkością).

Przykład:
Na klocek działa 6 N w prawo i 6 N w lewo.
$rownowaga.png?450$
Siły są sobie równe i przeciwnie skierowane – równoważą się, więc klocek się nie poruszy.

! Siła wypadkowa
Siła wypadkowa (F<sub>w</sub>) to jedna siła, która zastępuje działanie kilku sił.
Pokazuje, jaki będzie ostateczny efekt ich działania.

  * Gdy siły działają w tym samym kierunku:
\[ F_w = F_1 + F_2 \]

Przykład:
Na sanki działa siła 4 N i 3 N w tym samym kierunku
\[ F_w = 4N + 3N = 7N \]

  * Gdy siły działają w przeciwnych kierunkach:
\[ F_w = \left| F_1 - F_2 \right| \]

Przykład:
Na wózek działa 5 N w prawo i 3 N w lewo
$wozek.jpg?450$
\[ F_w = 5 N − 3 N = 2 N \text{ w prawo bo siła działająca w prawo jest większa od siły działającej w lewo} \]
<hr>
& Zadanie 6.
Oblicz siłę wypadkową działającą na kule widocznej na ilustracji oraz wskaż zwrot siły (w którą stronę będzie działać siła)
$sila_wypadkowa.jpg?600$

Rozwiązanie możesz przesłać na Discord
<hr>
& Zadanie 7.
Oblicz siłę wypadkową działającą na kule widocznej na ilustracji oraz wskaż zwrot siły (w którą stronę będzie działać siła)
$sila_wypadkowa2.jpg?600$
Rozwiązanie możesz przesłać na Discord
<hr>
& Zadanie 8.
Na sześcian o masie m działają dwie siły przerysuj obrazek i dorysuj siłę która będzie równoważyć te dwie siły.
$szescian.png?600$

<hr>
& Zadanie 9.
Na rysunkach a), b), c) pokazano wektory sił działających na ciała. Narysuj kolejne wektory sił działających na każde z tych ciał zgodnie z opisami.
$inne_sily.png?650$

3. Pierwsza Zasada Dynamiki Newtona (Zasada Bezwładności)

! Treść zasady:
  * Jeżeli na ciało nie działają żadne siły lub siły działające się równoważą, to ciało spoczywa albo porusza się ruchem jednostajnym prostoliniowym.

! Co to znaczy?
  * Ciało samo z siebie nie zacznie się poruszać ani nie zatrzyma.
  * Żeby zmienić ruch (zatrzymać, rozpędzić, skręcić) – potrzebna jest siła.
  * Jeśli siły się równoważą - ruch się nie zmienia.

4. Przyspieszenie – co to jest?

Przyspieszenie to wielkość fizyczna opisująca jak szybko zmienia się prędkość ciała.
  * Jeśli prędkość rośnie - ciało przyspiesza.
  * Jeśli prędkość maleje - ciało opóźnia się (też jest to przyspieszenie, tylko w przeciwnym kierunku).
  * Jeśli prędkość się nie zmienia - przyspieszenie jest równe zero.

! Wzór na przyspieszenie:
\[ a = \frac{\Delta v }{ \Delta t }\]
\[ a = \frac{v_k - v_p}{t_k - t_p} \]
gdzie:
* a – przyspieszenie (m/s<sup>2</sup>),
* Δv – zmiana prędkości (m/s),
* Δt – czas zmiany (s).

5. Druga Zasada Dynamiki Newtona

! Treść zasady:
  * Przyspieszenie ciała jest wprost proporcjonalne do siły działającej na to ciało i odwrotnie proporcjonalne do jego masy.

! Co to znaczy?
  * Im większa siła, tym większe przyspieszenie.
  * Im większa masa, tym mniejsze przyspieszenie (trudniej rozpędzić ciężkie ciała).
  * Ruch zmienia się tylko, gdy działa niezerowa siła wypadkowa.

! Wzór wynikający z II zasady Newtona

\[ a = \frac{F}{m} \]

gdzie:
* F – siła wypadkowa (N – niuton),
* m – masa (kg),
* a – przyspieszenie (m/s<sup>2</sup>).

<hr>
& Zadanie 10.
Na ciało o masie 30kg działają trzy siły o wartościach 2N, 8N, 5N i tym samym kierunku. Jak powinny być zwrócone aby ciało uzyskało największe, a jak aby uzyskało najmniejsze przyspieszenie.

<hr>
& Zadanie 11.
Pewna siła działa na kulę o masie m=3,5kg i nadaje jej przyśpieszenie a=2m/s<sup>2</sup>. Oblicz wartość tej siły.

<hr>
& Zadanie 12.
Operator dźwigu chce podnieść płytę betonową o masie 0,8t. Maksymalna siła dźwigu to 7,7kN. Określ, czy dźwig jest w stanie podnieść płytę betonową. Do obliczeń przyjmij g=9,8 m/s<sup>2</sup>.

6. Trzecia zasada dynamiki Newtona

! Treść zasady (zasada akcji i reakcji):
  * Jeżeli jedno ciało działa na drugie pewną siłą, to drugie ciało działa na pierwsze siłą o tej samej wartości, lecz przeciwnie skierowaną.

W skrócie:
* Każdej akcji towarzyszy reakcja.

! Co to oznacza w praktyce?
  * Siły w parze akcja - reakcja mają zawsze tę samą wartość.
  * Są skierowane w przeciwnych kierunkach.
  * Działają na dwa różne ciała, nigdy na to samo!

! Ważne:
  * Siły akcji i reakcji nie równoważą się, bo nie działają na ten sam obiekt.

! Cechy sił akcji i reakcji
  * Równe co do wartości,
  * Przeciwnie skierowane,
  * Różne co do punktu przyłożenia (na różne ciała),
  * Jednocześnie działające.

<hr>
& Zadanie 13.
Mała rakieta eksperymentalna ma masę 5 kg. Podczas startu spaliny odpychają rakietę w górę siłą 60 N. Na rakietę działa też siła ciężkości skierowana w dół. Oblicz przyspieszenie rakiety w chwili startu. Przyjmij g=10m/s<sup>2</sup>.

<hr>
& Zadanie 14.
Mam ten sam przypadek rakiety co w zadaniu 13. Odpowiedź na pytania:
* Jaką siłą spaliny działają na rakietę podczas startu?
* W jakim kierunku działa ta siła?
* Czy siły te się równoważą? Uzasadnij.

9. null

null

